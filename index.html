<html lang = "sr"><head>
<!DOCTYPE html>
<html lang="en">
<head>
<meta charset="UTF-8">
<title>Нечиста крв</title>
<link rel="stylesheet" href="stilovi.css">
</head>
<body>
<nav>
<ul>
<li><a href="SF/BS.html">Борисав Станковић</a></li>
<li><a href="SF/SR.html">Садржај романа</a></li>
<li><a href="SF/OS.html">Опис Софке</a></li>
<li><a href="SF/OM.html">О мени</a></li>
</ul>
</nav>
<h1>Психоанализна Нечисте крви</h1>
<p>Растући у условима и породици која је "изнад света", која се није дружила са околином, 
Софка је остала изолована, што има за последицу сужавање могућности за развој објект либида. 
То је условило повећање секундарног нарцизма и јачање инцестуозних веза. 
Нереализована љубав са родитељима веома је кобна за дете јер нису постојали услови да се та веза засити и превазиђе. 
Ефенди-Мита је осећао и добро знао сву снагу новца у једном сиромашном класном друштву, и сву беду кад се без њега остане. 
Он друге љубави и другог страха није имао. Његово понижење пред Софком није ни приближно имало онај значај за њега као за саму Софку.
Она, видећи оца сиромашног, престаје да га воли и цени, што значи да ни она није била имуна од ове врсте фетишизације. 
Чим је овај отац-идеал био срушен, Софка је била спремна да оствари љубав. Али какву љубав? У наредном периоду Софка ће два пута 
бити на прагу љубави. Али обе имају инцестуозан карактер и ни једна неће бити реализована. Прва љубав са свекром Марком била је, 
дакле, са човеком који је имао улогу оца. То није случајно. И друга љубав је била, опет, инцестуозна али се Софка сада 
појављује у улози мајке која гаји дете које би јој касније требало да постане- муж. Далеко значајнију улогу има ефенди-Митин егоизам.
Њега је Станковић приказивао у више облика и на више места. Од инфантилне себичности, када нагомилава кућу са колачима које воли, неда
јући никоме да их проба, па до продаје своје једине кћери. Врхунац његове безграничне себичности испољио се онда када је дошао у 
посету Софки, у њен нови дом, и кад ју је видео задовољну и срећну заједно са Томчом. Ова Софкина срећа била му је тежа од његове 
беде и сиромаштва. Овакву патолошку себичност можемо схватити као инцестуозну љубомору оца на кћерку која остварује срећу без њега, 
чак и заборављајући га. Ефенди-Митина себичност и гнусан поступак који је починио у Софкином новом дому не би били тако разорни да 
нису наишли на плодно тле, на дивљу Томчину природу, која је притајено чекала да се отргне и завлада његовим бићем. Његов опаки 
садизам према Софки је трајао целога живота, исто толико колико и Софкин пасивни отпор према њему.
Станковићеви јунаци, по правилу, никад не истрају у борби. Његови јунаци се боре само тако и само толико да би њихов пад био 
спектакуларнији и трагичнији. Дубина Софкиног пада сразмерна је висини до које су се она и њени преци били подигли</p>
</body>
</html>
